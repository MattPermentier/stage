Dit project was voor mij de eerste keer dat ik React gebruikt heb samen met TypeScript. Voorheen deed ik dit altijd met JavaScript. Daardoor liep ik soms vast met het maken van bepaalde functionaliteiten en duurde het maken van de opdracht iets langer dan verwacht. De dingen waar ik voornamelijk tegenaan ben gelopen zijn het doorgeven van props en dat je bij een variable moet aangeven wat voor datatype het is. Wel merkte ik dat TypeScript veel meer foutgevoelig is en veel stricter werkt dan JavaScript. Dit merkte ik bijvoorbeeld bij de table in de details pagina. Daarbij had ik nog geen tbody aangemaakt en kreeg ik daar een error op.

Voor dit project is het gelukt om te kunnen filteren op de informatie van een product. Het is mij helaas nog niet gelukt om de filters in de sidebar dynamisch te maken. Om dit volledig dynamisch te maken denk ik dat ik elke filter moet aanroepen via de api in plaats van de state. Momenteel is het bijvoorbeeld alleen mogelijk om los te filteren op de hoogte van de plant. Dit wil ik nog dynamisch gaan maken met daarbij het gebruik van checkboxen, zodat je op meerdere hoogtes, diameters en standplaatsen kan filteren. Omdat er steeds vaker telefoons gebruikt worden om een website te bezoeken, heb ik er ook voor gezorgd dat de website responsive is door middel van media queries.
